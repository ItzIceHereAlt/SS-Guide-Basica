---
icon: eye
---

# Nvidia Control Panel - La Memoria della GPU

Il **Pannello di Controllo Nvidia** è uno strumento spesso sottovalutato, ma rappresenta una risorsa forense eccezionale.

La maggior parte dei bypasser si concentra sulla pulizia di artefatti come Prefetch e BAM,  solo in pochi sanno che i driver grafici dell'nvidia mantengono una cronologia indipendente delle applicazioni eseguite.

***

**Perché Nvidia Registra le Esecuzioni?**

Non si tratta di spionaggio, ma di **ottimizzazione grafica**. Ogni volta che un eseguibile (`.exe`) viene eseguito e tenta di inizializzare un contesto grafico (anche una semplice interfaccia utente di un autoclicker), i driver Nvidia "agganciano" il processo.

Il driver deve decidere se applicare impostazioni specifiche (come anti-aliasing o modalità a bassa latenza) basandosi sui profili preesistenti o creandone di nuovi. Per fare ciò, mantiene una lista delle **"Applicazioni usate di recente"**.

**Dove vengono salvati i dati? (Il "Caveau")**

A differenza del Prefetch o della cartella Recent, Nvidia non utilizza cartelle o file molto conosciuti.

Il log si trova solitamente in: `C:\ProgramData\NVIDIA Corporation\Drs\` nel file `nvAppTimestamps`

**Perché è un Metodo Anti-Bypass?**

La forza di questo metodo risiede nella sua **persistenza**.

1. **Cronologia Indipendente:** Anche se un utente cancella il file del cheat e pulisce accuratamente **Prefetch** e **BAM**, la cache del driver Nvidia rimane intatta. Se il driver ha "agganciato" l'eseguibile, la traccia rimarrà visibile finché i driver non verranno resettati o aggiornati manualmente.
2. **Dettagli Forensi Completi:** La lista non si limita ai nomi dei file, ma offre elementi cruciali per l'identificazione:
   * **Icona del File:** Mostra l'icona incorporata nell'eseguibile. Questo è fondamentale per identificare cheat che usano nomi legittimi (es. rinominati in `notepad.exe`) ma mantengono l'icona del cheat originale.
   * **Percorso Originale (Path):** Passando il mouse sopra l'elemento, viene rivelata la posizione esatta da cui il file è stato lanciato, anche se il file è stato successivamente eliminato.
   * **Ultimo Utilizzo:** Essendo la lista ordinata per "Usati di recente", permette di isolare le applicazioni lanciate a ridosso del controllo.
3. **Rilevamento di Estensioni Spoofate:** Il driver Nvidia registra i processi in base alla loro attività grafica e alla richiesta di risorse GPU. Di conseguenza, è in grado di loggare anche file **.exe con estensione modificata o senza estenzione.**

**Limitazioni del Metodo**

Nonostante la sua efficacia, ci sono scenari in cui questo metodo potrebbe non mostrare risultati:

* **Cheat CMD/Console:** Se un cheat è basato puramente sul terminale e non ha alcuna interfaccia grafica (GUI), potrebbe non attivare l'interesse del driver Nvidia.
* **Installazione Pulita:** Se l'utente ha effettuato una reinstallazione pulita (Clean Install) dei driver Nvidia poco prima del controllo, questa cronologia verrà persa.
